# -*- mode: mandoku-view; -*-
#+TITLE: 洺水集
#+DATE: 2015-08-25 00:03:25.378234
#+PROPERTY: ID KR4d0302
#+PROPERTY: BASEEDITION WYG    
#+PROPERTY: JUAN 卷二十四
<pb:KR4d0302_WYG_024-1a>¶
欽定四庫全書¶
　洺水集卷二十四　　　　　宋　程珌　撰¶
　五言律¶
　　郊祀慶成詩(有序/)¶
　臣仰惟皇帝陛下躬上悊之性遵列聖之謨穆卜新¶
　陽昉嚴大報天地合饗祖宗並崇晴光映於祥光冬¶
　夜温於春夜燭花如綴蕭烟不搖頌聲流乎天衢英¶
　風薄乎榆塞臣待罪翰墨幸列侍祠懿鑠鴻休得所¶
<pb:KR4d0302_WYG_024-1b>¶
　親睹謹撰慶成詩五首一章述大典也二章玉輅如¶
　青城也三章升圓邱也四章禮成也五章言天眷聖¶
　徳並隆不已也干冒天威俯伏惶懼¶
粹古皆頻嵗炎劉或異祠有唐方定制我宋遂因儀列¶
聖馨明徳皇穹答顯祺恭惟聖天子大典應昌期¶
　　其二¶
涓潔先原廟純忱歴太宫八神開列闕萬騎擁豐隆軌¶
道清風肅洪頥麗日紅康衢聽細語八彩更重瞳¶
<pb:KR4d0302_WYG_024-2a>¶
　　其三¶
牙籖猶未進玉冕已先須峻級飛平歩端圭卻掖扶祥¶
光匝霄極和氣滃天區福飲煙升已儐神靄瑞符¶
　　其四¶
紫畤祗堂陛蒼龍奉駕回邊塵知電掃嵗稔十年開丹¶
鳳覃天澤東朝奉玉杯樓前呼萬嵗砰隠動春雷¶
　　其五¶
謂聖惟&KR0014;饗由心克致䖍天心今答聖聖意更祈天沖¶
<pb:KR4d0302_WYG_024-2b>¶
性猶勤徳搜求愈任賢愚臣輸至懝端在賦甘泉¶
　　憲聖慈烈皇后輓詩(二首/)¶
西滸俱来日東朝極盛時彫弓平黒海彩筆照丹墀壟¶
起先裁費丹成不用毉人間空悵望風月宴瑶池¶
　　其二¶
聖祖艱難業重孫擁佑恩玉妃閑寳簡仙御送金根杳¶
杳龍先去翩翩鳳又飜𡍼山望堯穴日月萬春存¶
　　光宗皇帝輓詩¶
<pb:KR4d0302_WYG_024-3a>¶
厭聴人間樂催成海上丹雲車分白象天仗下紅鸞梧¶
野朝烟淡咸陽莫日寒龍舟宵濟處清血漲江干¶
　　光宗皇后輓詩¶
玉鎖辭椒禁瑶宫問廣寒人間方祝鳦天上忽飛鸞弱¶
水三山隔華胥一夢殘聖情凝望處仙御景雲端¶
　　寧宗皇帝輓詩¶
聖徳同天運神功並日昇邊庭懐慄慄齊魯格烝烝復¶
古周圗盛中宗漢業升未饒元結輩磨筆誦中興¶
<pb:KR4d0302_WYG_024-3b>¶
　　丁亥閏五月十日回自真聖道坊車中記事書¶
列障羅屏合回泉玉帶環外容三肘宻中着十洲寛天¶
意驅蹲虎人心見聖蟾煩君招舊隠来此共潺湲¶
　　書富陽普照院(二首/)¶
境勝由盤古聞名自謫仙一從江國後又到老坡年山¶
頂煙仍紫樓頭月故圓繼今知㡬刼風物更依然¶
　　其二¶
秪愛招提古那知俗更醇寺雖炎漢代人尚葛天民僧¶
<pb:KR4d0302_WYG_024-4a>¶
定都忘客林深自鏁春我来千載後更有後題人¶
　　紅藥當堦翻(校官試/)¶
禁近煙光潤堦平日影暄黄麻方草罷紅藥正花翻蒨¶
色浮春動清隂匝午繁心傾青瑣客香滿紫㣲垣漏永¶
文書静天低雨露温人言有仙骨早晩拜明恩¶
　　夜登釣石¶
頗憶嚴君瀨還尋釣石緣鄰雞方呌月邊雁恰書天句¶
秀来仙白聲和應樂全展編真一快如放五湖船¶
<pb:KR4d0302_WYG_024-4b>¶
　　輓程給事¶
戀闕葵心在懐山秀野寒華繁常侍媿草𨽻折衝難結¶
緑紅輝碎懸藜夜色殘平生桑梓地雪涕景雲端¶
　　輓汪給事¶
抱大難傾槖隨時欲見田星災諸葛日齒少紫芝年魯¶
國麟枯骨藍田玉折瑄忍聞環珮響帝所侍鈞天¶
　　輓汪端明¶
諸老都淪謝惟公尚典刑謀謨關社稷風采聳朝廷政¶
<pb:KR4d0302_WYG_024-5a>¶
路方虚席台纒遽折星幸哉芳史在寕用問丹青¶
　　輓吴郎中¶
志抗金堅厲材成玉粹温時哉非不遇命也更奚言季¶
子風流逺吴公治行存敬亭無恙否愁絶暮雲昏¶
　　輓程樞宻(二首/)¶
厚徳推吾黨脩名藹列紳明經魁别幙仗節聘殊鄰南¶
嶠思良牧西樞失重臣龍原髙冡在千古卧麒麟¶
　　其二¶
<pb:KR4d0302_WYG_024-5b>¶
忠壯源尤逺新安盛莫偕千年瑶斗柄一夜玉樓階學¶
業光文簡儀刑謝艮齋曉鐘傳恨處清泪落天涯¶
　　輓宜人趙氏¶
分胄天皇媛来嬪相國孫孝慈山上梓法度澗濵蘩鳳¶
去簫沉響鸞空鏡掩痕家庭熏沐事千古説南軒¶
　　輓徐提舉¶
人品真豪爽天姿尚典刑晝簾深院宇春斾擁郊坰雲¶
子千艘白鹽烟萬竈青南州高士傳三嘆一彫零¶
<pb:KR4d0302_WYG_024-6a>¶
　　輓蔡祭酒¶
孝友尊前哲詞章裕後生栢臺真御史槐市大司成騏¶
驥風方力艅艎浪忽傾山寒丹旐急識者為霑纓¶
　　輓&KR0544;監丞(二首/)¶
學𣺌千江水才雄百尺樓鳬飛思葉縣燕寝憶蘇州有¶
感珠還浦無苛虎渡洲浦江天濶處缺月正如鈎¶
　　其二¶
威鳳方翔漢寒鵶已宿林平生惟好士無日不揮金駟¶
<pb:KR4d0302_WYG_024-6b>¶
牡頻催駕琵琶遽絶音山名昇白日回首一霑襟¶
　　輓錢塘蔡令君¶
少年思賈誼中夀憶賔王軍政存鍾阜民庸在括蒼馬¶
蹄歸鳳闕車軸折羊腸喚起青油夢悲風攪白楊¶
　　輓王栁州¶
才華唐令尹名勝晉參軍善政流郴水遺風襲縉雲寳¶
釵當自合神劒不中分心折白巖路猿吟日未曛¶
　　輓楊提舉¶
<pb:KR4d0302_WYG_024-7a>¶
風慘琳宫曉雲愁鐵甕春鴻㝠方避弋鱣集遽成塵金¶
虎多遺愛銀菟愧後人尋思漢循吏竹帛逐時新¶
　¶
　¶
　¶
　¶
　¶
　¶
<pb:KR4d0302_WYG_024-7b>¶
　¶
　¶
　¶
　¶
　¶
　¶
　¶
　洺水集卷二十四¶
