# -*- mode: mandoku-view; -*-
#+TITLE: 洺水集
#+DATE: 2015-08-25 00:03:25.327930
#+PROPERTY: ID KR4d0302
#+PROPERTY: BASEEDITION WYG    
#+PROPERTY: JUAN 卷二十一
<pb:KR4d0302_WYG_021-1a>¶
欽定四庫全書¶
　洺水集巻二十一　　　　　宋　程珌　撰¶
　擬古詩¶
　　壽皇子　弧南有星¶
弧南有星應期也他非無時必於秋見焉其星有六一¶
曰老人磊魁晶熒嵗有常期見於秋分秋分維何天髙¶
氣清玉蟾吐煇銀漢無聲澄霄一色萬里雲平此時候¶
之出丙入丁所出之國政化和平人生其時既壽且寜¶
<pb:KR4d0302_WYG_021-1b>¶
矧復前星以及子星與之並明天啟休期應期挺生¶
　　神龜負圖¶
神龜負圖萬世先也道原有始道統無終要其統以遡¶
其原也太初孰元渾淪䝉宻瀰漫宇宙一氣沕潏孰知¶
是時無極有極天髙地下人生物出疇雖未分易雖未¶
畫行乎其間充滿周悉炎黄啟序姬孔抉機陶為泰和¶
數千其期寫為六經萬言具垂太史變法漢唐續維迄¶
于我宋皇皇巍巍百代以下上接農羲畏天若臨眎民¶
<pb:KR4d0302_WYG_021-2a>¶
如傷消斥姦佞登崇雋良急將寛兵我武維揚選牧與¶
部仁風以翔節用裕下根深本强身修國治綱舉目張¶
由經而史自皇而王以暨我朝同此一綱天賦髙妙學¶
力深詳上而河洛之圖畫近而我祖之憲章貫千古於¶
旦暮歛一心於混茫大哉斯學夫豈經生學士析觧章¶
句而已哉¶
　　&KR1893;沆&KR1197;¶
&KR1893;沆&KR1197;葆天和也皇穹發靈炎圖中興南吕調儀運叶¶
<pb:KR4d0302_WYG_021-2b>¶
千齡金相玉質虎歩龍行親師問道日進月新以是事¶
親忠孝一忱以是格天昭徹一心人之忠佞事之㡬萌¶
至則能斷舉無遁情夫是以清明在躬志氣如神綿綿¶
若存為天地根非道之外他有長生又况秋飲沆&KR1197;宵¶
見南極風雲叶和海邦寜謐楓宸椒禁兩宫怡愉忠厚¶
所根仁浹閻閭願壽多男洋洋康衢天賜玉巵人歌紫¶
芝磐石蘿圖維熊夢竒孔蔓且碩時萬時億¶
　洺水集巻二十一¶
