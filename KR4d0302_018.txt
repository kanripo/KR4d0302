# -*- mode: mandoku-view; -*-
#+TITLE: 洺水集
#+DATE: 2015-08-25 00:03:25.285675
#+PROPERTY: ID KR4d0302
#+PROPERTY: BASEEDITION WYG    
#+PROPERTY: JUAN 卷十八
<pb:KR4d0302_WYG_018-1a>¶
欽定四庫全書¶
　洺水集巻十八　　　　　　宋　程珌　撰¶
　疏¶
　　汪復求東甲橋疏¶
地屬休寜溪名東甲合百源而同派歴萬折以朝宗逺¶
驅川蜀之車近走湖湘之騎旁連交廣宻接江西凡赴¶
上京悉由此渡争奈春霖夏潦拍岸浮堤坐賈行商姑¶
淹留於旅舍羽書駛足須皇遽以呼舡然而山束水湍¶
<pb:KR4d0302_WYG_018-1b>¶
石髙浪駭畧計比年之事覆舟者三坐令非命之人為¶
魚且百是故某等謹發願心輒傾中産之儲首倡千緡¶
之施顧工閔嶺取石萬安始役三年裒金半萬然而挿¶
空之石凡七&KR0008;甫就三洪覆橋之屋逾萬椽未營片瓦¶
初謂可干於闔境未嘗請疏於他州今既力疲勢難中¶
輟稽其終事必也萬緡不免亟走中都僣求一語然而¶
言輕瓦礫豈能易寶藏之珍或者心發菩提自欲填精¶
衛之海他日㡬人行坦坦更教千載説洋洋¶
<pb:KR4d0302_WYG_018-2a>¶
　　贈范甥可起¶
予之仲姊歸於髙平有子曰震予字可起口不絶吟六¶
藝之文手不停披百家之編汝子暨孫必壽其傳¶
　　祈雨疏¶
八蠶方眠雖惡溽潤九龍已起宜現神通仰絳闕之清¶
嚴荅紫宸之懇惻伏願驅馳神駿吹動法蠡願於春夏¶
之交時賜沾濡之澤十日風五日雨無復愆期小麥青¶
大麥黄訖臻樂嵗¶
<pb:KR4d0302_WYG_018-2b>¶
　　治平寺消蝗¶
若昔如來曾於舍衞見一大火宅有百種惡蟲狐狸夜¶
千蚰&KR0008;蝘蜓方聞畫啜盡成蓮花矧此螟蝗害我禾黍¶
言念佛父為世毉王伏願發大慈悲現大威力凡屬法¶
界非法界一切驅除使有足蟲無足蟲悉皆消滅¶
　　治平寺祈雪¶
我聞菩薩昔在祗園頃刻莊嚴彌漫世界散雪圍之一¶
尺現寶花之萬重孰閔衆生是依諸佛下白雲之尊者¶
<pb:KR4d0302_WYG_018-3a>¶
瞻皓采之如來展兠羅一色之綿開薝蔔諸天之飯須¶
彌山上願睹毫光閻浮國中普資福利¶
　　寺觀祈晴¶
一雨過時雖民情之易怨微物失所亦天意之必矜不¶
勝迫切之私冀動髙明之聽伏念三農之急莫如五月¶
之時蠶盎方繰最惡溽潤麥畦欲刈尤便晴明乃罹滛¶
潦之灾立見前功之廢伏願捲豐隆之斾藏之西郊推¶
羲和之車出之東谷庻令動植咸被照臨¶
<pb:KR4d0302_WYG_018-3b>¶
　　瑞慶節開啓¶
明堂配帝方承錫貺之敷皇壽齊天更冀珍符之畀先¶
虹流之一月衍虎拜之萬年恭願契道玉虛纂圖金籙¶
冰天華髮咸歌偃武之詩香案衮衣長睹豐年之瑞¶
　　功德¶
十月為陽月祥開五百載之期九皇首天皇坐閱萬八¶
千之嵗請夀猶開於華俗祝休敢後於臣工恭願永作¶
民極丕承帝休雲起泰山長散九天之澤日升暘谷普¶
<pb:KR4d0302_WYG_018-4a>¶
舒萬國之明¶
　　滿散¶
霜清猗殿新騰玊色之暉香靄梵宫共祝金剛之夀大¶
啓諸天之供普同率土之心恭願仁覆慈雲智光惠日¶
一塵不警落旄頭於昴畢之間萬嵗為期明夀星於角¶
亢之次¶
　¶
　¶
<pb:KR4d0302_WYG_018-4b>¶
　¶
　¶
　¶
　¶
　¶
　¶
　¶
　洺水集巻十八¶
